---
layout: post
title:  "Jeju - megérkezés"
date:   2017-07-10 23:00 +0900
categories: mljeju
---

A szöuli barangolásom után egy 11 órás alvás következett, ezzel nagyjából ki is hevertem az időeltolódást.
Reggel még jutott idő egy hagyományos reggelire, majd egy kávéra, ami közel annyiba került, mint a levesből és főételből álló reggeli.
Sajnos később megbizonyosodtam róla, hogy a kávé itt egy egyfajta luxuscikknek számít, amit ugyan minden sarkon lehet kapni, de nagyon drága.

A következő állomás a kisebbik, inkább belföldi és környéki (Japán, Kína) forgalmat bonyolító reptér, a Gimpo volt.
Talán nem is a mérete miatt mondom kisebbnek, hanem a kiépítettsége és szervezettsége miatt.
Nagyjából mindenhol vannak angol feliratok, de a személyzet már nem tud olyan jól angolul.
Jeju felé több belföldi légitársaság is sűrűn indít járatokat, a T'way, amivel én utaztam úgy 50 percenként.
Csak összehasonlításképpen este 8 után Budapestről Pécsre csak kocsival lehet eljutni.

Egyébként így nézett ki a boarding passom, nem sokkal volt hivatalosabb, mint egy teszkós blokk:

![T'way boarding pass]({{ site.baseurl }}/img/tway_boarding_pass.jpg){:height="500px" }

A becsekknél firkálták össze, hogy nehogy eltévesszem a kaput.
A csillagot nem tudom miért kaptam.

A repülővel nem volt gond, bár a leszálláskor kicsit rázkódott, amit a mögöttem ülő kisiskolás fiúk vegyes félelemmel és lelkesedéssel fogadtak.

Egy óra repülés után le is szálltunk a meglepően nagy Jeju reptérre.
A párás éghajlatot jobban ismerők riogatásai ellenére, nem éreztem vészesnek és a hajam is csak kicsit zabolázatlanabb.
Mivel a szállásunk a városközponttól 6-7 km-re van és hétvégén ki se jönnek idáig a helyi buszok, taxival mentem a szállásra.
A taxik a reptér előtt is sorakoznak, illetve van egy koreai app, a Kakao Taxi, amivel könnyedén lehet taxit rendelni.
Lehetne, ha lenne koreai telefonszámom, a telefonszám itt valamiért nagyon fontos.

Über van-e? Szöulban van, Jeju-n nincs, a kormány itt is minimum nehezíti a külföldi tőke dolgát, ha nem tiltja.
Viszont itt legalább van használható alternatíva, a koreai IT óriások egymással versengő termékeit használják az emberek.

Érkezéskor a szervezők nagyon kedvesen fogadtak és elkalauzoltak a szobámba, ahol egy kínai és két koreai szobatárssal fogok lakni egy hónapig.
